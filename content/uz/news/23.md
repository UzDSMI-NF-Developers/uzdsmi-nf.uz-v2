---
id: 23
title: 'Paluaniyazov Paxratdin Kudaybergenovich'
date: '2020-08-14'
featuredImage: '/news/23/IMG_20200814_152137_614.jpg'
description: 'Paluaniyazov Paxratdin Kudaybergenovich'
---

# Paluaniyazov Paxratdin Kudaybergenovich

![Paluaniyazov Paxratdin Kudaybergenovich](/news/13/IMG_20200814_152137_614.jpg)

Ádiwli ustaz, óz kásibiniń shın pidayısı edi.

Ózbekstan mámleketlik kórkem óner hám mádeniyat institutı Nókis filialı direktorı, Tariyx ilimleri kandidatı _Paluaniyazov Paxratdin Qudaybergenovich_ 2020-jıl 14-avgust kuni 46 jasında qaytıs boldı.

1996-1997-jıllarda Q.Niyaziy atındaǵı Ózbekstan pedagogika ilimiy tekseriw institutı kishi ilimiy xızmetker bolıp óz jumısın basladı. 1997-2000-jıllarda Ózbekstan Respublikası Pánler Akademiyası Qaraqalpaqstan bólimitariyx, arxeologiya hám etnografiya institutı kúndizgi bólim aspirantı, 2000-2001-jıllarda Nókis mámleketlik pedagogika institutı muzıka teoriyası hám xor dirijyorlıǵı kafedrası stajyor oqıtıwshısı, 2012-2013-jıllarda Qaraqalpaq mámleketlik universiteti muzıkalıq tálim kafedrasi baslıǵı, 2013 jıldan Ózbekistan mámleketlik kórkem óner hám mádeniyat institutı Nókis filialı direktorı lawazımında islep keldi.

_P.K. Paluaniyazov_ Qaraqalpaqstanda ilim, pán hám bilimlendiriw tarawların rawajlandırıwǵa hámde joqarı dárejeli ilimiy-pedagog kadrlar tayarlawda úlken úlesin qostı.

Ilimpaz, mehriban ustaz, kishi peyil insan retinde _P.K. Paluaniyazovtın_ jarqın esteligi qálbimizde hámiyshe saqlanıp qaladı.

Ózbekstan mámleketlik kórkem óner hám mádeniyat institutı Nókis filialı direktorı _P.K. Paluaniyazovtın_ shanaraǵına, tuwǵan-tuwısqanlarına, doslarına tereӊ qayǵırıw menen kewil bildiremiz.
