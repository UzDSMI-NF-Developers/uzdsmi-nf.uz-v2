---
id: 72
title: 'Ana tilim – sen millettiń uranı!'
date: '2020-11-27'
featuredImage: '/news/72/photo_2020-11-27_15-57-11.jpg'
description: '27-noyabr kúni Ózbekstan mámleketlik kórkem óner hám mádeniyat institutınıń social-gumanitar pánler kafedrası shólkemlestiriwinde qaraqalpaq tiline mámleketlik til biyligi berilgenligine 31 jıl tolıwı múnásibeti menen «Ana tilim – sen millettiń uranı!» atamasında ilimiy hám ádebiy onlayn seminar bolıp ótti'
---

# Ana tilim – sen millettiń uranı!

27-noyabr kúni Ózbekstan mámleketlik kórkem óner hám mádeniyat institutınıń social-gumanitar pánler kafedrası shólkemlestiriwinde qaraqalpaq tiline mámleketlik til biyligi berilgenligine 31 jıl tolıwı múnásibeti menen «Ana tilim – sen millettiń uranı!» atamasında ilimiy hám ádebiy onlayn seminar bolıp ótti.

![Ana tilim – sen millettiń uranı!](/news/72/photo_2020-11-27_15-57-11.jpg)

![Ana tilim – sen millettiń uranı!](/news/72/photo_2020-11-27_15-57-15.jpg)

Seminardı ÓzMKÓMI Nókis filalı direktorı w.w.a., filologiya ilimleriniń kandidatı J.Shaniyazov ashtı hám alıp bardı. Onda filialdıń ilimiy isler hám innovacialar boyınsha direktor orınbasarı N.Hamidov, social-gumanitar pánler kafedrası baslıǵı L.Wrazova, professor-oqıtıwshılar hám student-jaslar qatnastı.

Ótkerilgen ilajda NMPI «Qaraqalpaq tili» kafedrası docenti, filologiya ilimleriniń kandidatı S.Shınnazarova, Ózbekstan Respublikası Ilimler Akademiyası Qaraqalpaqstan bólimi Qaraqalpaq gumanitar ilimler ilim-izertlew institutı «Qaraqalpaq til bilimi» bólimi úlken ilimiy xızmetkeri, filologiya ilimleriniń kandidatı Q.Bekbergenov, Ózbekstan Respublikası Ilimler Akademiyası Qaraqalpaqstan bólimi Qaraqalpaq gumanitar ilimler ilim-izertlew institutı tayanısh doktarantı A.Najimovlar bayanat jasap, qaraqalpaq tiliniń jámiyetimiz rawajlanıwında tutqan ornı, tildiń izertleniw baǵdarları hám onıń rawajlanıw basqıshları boyınsha keń túrde túsinik berdi.

![Ana tilim – sen millettiń uranı!](/news/72/photo_2020-11-27_15-57-16.jpg)

![Ana tilim – sen millettiń uranı!](/news/72/photo_2020-11-27_15-57-18.jpg)


>Hár bir millettiń bar ekenliginiń tiykarǵı belgisi, milliy mádeniyatı hám mánawiyatınıń rawajlanıwınıń tiykarı bul Ana-tili esaplanadı, - deydi social-gumanitar pánler kafedrası baslıǵı L.Wrazova. – Atap ótiw orınlı, qaraqalpaq tili de túrkiy ziban xalıqlar arasında uzaq jıllardan berli saqlanıp qalǵan hám búgingi kúnge shekem óziniń bir qansha rawajlanıw basqıshın basınan ótkergen tillerden esaplanadı.  Solay eken, kóp ásirlik asıwlardan asqan bay tilimizdi keleshek áwladlarımızǵa sap hám taza túrinde jetkeriw hár birimizdiń wazıypamız esaplanadı. 

Ilaj sońında qatnasıwshılar ózlerin qızıqtırǵan sorawlarǵa juwap aldı.

**_ÓzMKÓMI Nókis filialı baspasóz xızmeti_**
