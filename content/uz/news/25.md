---
id: 25
title: 'Kózi ázzi abiturientler ushın dóretiwshilik imtixanları'
date: '2020-09-04'
featuredImage: '/news/25/photo_2020-09-04_17-28-34.jpg'
description: 'Ózbekstan mámleketlik kórkem óner hám mádeniyat institutı Nókis filialınıń imtixan binasında kózi ázzi abiturientler ushın dóretiwshilik imtixanları bolıp ótti'
---

# Kózi ázzi abiturientler ushın dóretiwshilik imtixanları

Ózbekstan mámleketlik kórkem óner hám mádeniyat institutı Nókis filialınıń imtixan binasında kózi ázzi abiturientler ushın dóretiwshilik imtixanları bolıp ótti.

![Kózi ázzi abiturientler ushın dóretiwshilik imtixanları](/news/25/photo_2020-09-04_17-28-36.jpg)

![Kózi ázzi abiturientler ushın dóretiwshilik imtixanları](/news/25/photo_2020-09-04_17-28-35.jpg)

Imtixandı rejessyura, aktyorlıq hám sheberlik kafedrası baslıǵı _L. Urazmbetova_, Qarakalpaq mámleketlik universiteti professor-oqıtıwshılarınan matematikalıq analiz kafedrası docenti, PhD _G. Izzetaeva_, Qaraqalpaq til bilimi kafedrası docenti, PhD _Sh. Xojanov_, Ózbekstan hám Qaraqalpaqstan tariyxı kafedrası docenti, PhD _G. Seydametovalar_ ótkerdi.

**"Mádeniyat hám kórkem-óner mákemelerin shólkemlestiriw hám basqarıw"** qánigeligine 2 abiturient, Kitapxana-xabar iskerligi: (Kitapxanashılıq hám bibliografiya) tálim jónelisi boyınsha 3 abiturient imtixan tapsırdı. Ózbekstan Respublikası Ministrler Kabinetiniń **"Joqarı oqıw orınlarına oqıwǵa qabıl etiw, studentlerdiń oqıwın kóshiriw, qayta tiklew hám oqıwdan shetlestiriw tártibi haqqındaǵı nızamlardı tastıyqlaw haqqında"** ǵı qararına tiykarlanıp JOOna jańa oqıw jılı ushın belgilengen kvotanıń 2 % kóleminde mayıplıǵı bolǵan abiturientlerdi qabıllaw boyınsha belgilep ótilgen edi.
