---
id: 75
title: 'Scopus hám Science Direct bazalarınan paydalanıw boyınsha keńnen túsinik berildi'
date: '2020-11-30'
featuredImage: '/news/75/photo_2020-11-30_14-55-12.jpg'
description: '2020-jıldıń 28-noyabr kúni Ózbekstan mámleketlik kórkem óner hám mádeniyat institutında "Kórkem óner hám mádeniyat tarawındaǵı joqarı oqıw orınları reyting kórsetkishleri nátiyjeliligin arttırıw máseleleri" atamasında seminar bolıp ótti'
---

# Scopus hám Science Direct bazalarınan paydalanıw boyınsha keńnen túsinik berildi

2020-jıldıń 28-noyabr kúni Ózbekstan mámleketlik kórkem óner hám mádeniyat institutında "Kórkem óner hám mádeniyat tarawındaǵı joqarı oqıw orınları reyting kórsetkishleri nátiyjeliligin arttırıw máseleleri" atamasında seminar bolıp ótti. 

![Scopus hám Science Direct bazalarınan paydalanıw boyınsha keńnen túsinik berildi](/news/75/photo_2020-11-30_14-55-10.jpg)

Ilajda Qaraqalpaq mámleketlik universiteti Xalıqaralıq birge islesiw boyınsha prorektorı, ekonomika ilimleri boyınsha filosofiya doktorı A.Alımov, filialdıń Bilimlendiriwdiń sapasın qadaǵalaw bólimi baslıǵı Q.Qalekeev hám professor-oqıtıwshılar qatnastı.

![Scopus hám Science Direct bazalarınan paydalanıw boyınsha keńnen túsinik berildi](/news/75/photo_2020-11-30_14-55-11.jpg)

Ótkerilgen seminarda A.Alımov qatnasıwshılarǵa xalıqaralıq ilimiy baza Scopus hám Science Direct bazalarınan paydalanıw, Google Scholar arqalı ilimiy maqalalar izlew, ilimiy maqalaǵa qoyılatuǵın talaplar, olardı járiyalaw ushın xalıqaralıq ilimiy jurnallar haqqında keń túrde túsinik berdi. 

![Scopus hám Science Direct bazalarınan paydalanıw boyınsha keńnen túsinik berildi](/news/75/photo_2020-11-30_14-55-12.jpg)

![Scopus hám Science Direct bazalarınan paydalanıw boyınsha keńnen túsinik berildi](/news/75/photo_2020-11-30_14-55-13.jpg)

![Scopus hám Science Direct bazalarınan paydalanıw boyınsha keńnen túsinik berildi](/news/75/photo_2020-11-30_14-55-14.jpg)

>Aytıp ótiw orınlı, 2020-jıldaǵı filialımızda reyting nátiyjeleri tómen bolǵan baǵdarlar da bar, - deydi filialdıń Bilimlendiriwdiń sapasın qadaǵalaw bólimi baslıǵı Q.Qalekeev. – Bul baǵdarda professor-oqıtıwshılarımız benen keń túrde pikirlesip, reyting máselesinde ayaq qosıwda izde qalıp atırǵan baǵdarlarda nátiyjeni jaqsılawımız kerek. Filialımızdıń ilimiy iskerligi, yaǵnıy, professor-oqıtıwshılarımızdıń xalıqaralıq ilimiy bazalardan nátiyjeli paydalanıwı, kórkem óner hám mádeniyatımız boyınsha izertlew jumısların xalıqaralıq kólemge járiyalaw baǵdarında ele de nátiyjeli jumıs alıp barıwımız maqsetke muwapıq boladı.

![Scopus hám Science Direct bazalarınan paydalanıw boyınsha keńnen túsinik berildi](/news/75/photo_2020-11-30_14-55-15.jpg)

Seminar dawamında ilimiy izertlew jumısları boyınsha jergilikli, respublikalıq, xalıq aralıq dárejedegi jurnallarda maqalaları baspadan shıǵıp atırǵan hám izlenisleri boyınsha nátiyjeli jumıs alıp barıp atırǵan oqıtıwshılardıń miynetleri ayrıqsha atap ótildi.

![Scopus hám Science Direct bazalarınan paydalanıw boyınsha keńnen túsinik berildi](/news/75/photo_2020-11-30_14-55-16.jpg)

Ilaj dawamında jıynalǵanlar ózlerin qızıqtırǵan sorawlarǵa juwap aldı.

**_ÓzMKÓMI Nókis filialı baspasóz xızmeti_**
