---
id: 58
title: 'Sahradaǵı Luvr haqqında sáwbet'
date: '2020-11-20'
featuredImage: '/news/58/photo_2020-11-20_11-06-05.jpg'
description: 'ÓzMKÓMI Nókis filialında I.V.Savickiy atındaǵı Qaraqalpaqstan mámleketlik kórkem óner muzeyi qánigeleri menen birgelikte sheberlik sabaǵı shólkemlestirildi'
---

# Sahradaǵı Luvr haqqında sáwbet

ÓzMKÓMI Nókis filialında I.V.Savickiy atındaǵı Qaraqalpaqstan mámleketlik kórkem óner muzeyi qánigeleri menen birgelikte sheberlik sabaǵı shólkemlestirildi. 

![Sahradaǵı Luvr haqqında sáwbet](/news/58/photo_2020-11-20_11-06-01.jpg)

![Sahradaǵı Luvr haqqında sáwbet](/news/58/photo_2020-11-20_11-06-02.jpg)

Ótkerilgen ilajdı mádeniyat hám kitapxana iskerligi kafedrası oqıtıwshısı G.Saparbaeva ashtı hám alıp bardı. Onda Kórkem ónertanıw fakulteti dekanı G.Xodjametova, I.V.Savickiy atındaǵı kórkem óner muzeyi qánigeleri M.Allaniyazova hám A.Aytmuratovalar hám student-jaslar qatnastı.

Ilajda I.V.Savickiy atındaǵı kórkem óner muzeyi tarıyxı, onıń búgingi kúnde alıp barıp atırǵan jumısları, respublikamızda turizm tarawın rawajlandırıwdaǵı áhmiyeti haqqında aytıp ótildi.
> Muzeyimiz Ózbekstan kóleminde eń iri muzeylerden biri esaplanadı, – deydi muzey qánigesi M.Allaniyazova. – Paytaxtımızda 1966-jılı shólkemlestirilgen bul muzey 1984-jıldan baslap onı shólkemlestiriwde hám eksponatlar menen bayıtıwda pidáyi miynet etken I.V.Savickiy atı menen atala basladı. Onda xalıq ámeliy kórkem óneri, erte hám orta ásirler Xorezm mádeniyatı, rus avangard dúrdanaları bolǵan kartinalar, qaraqalpaq milliy mádeniyatı, súwretlew hám músinshiliginiń ájáyip úlgilerin kóriwimizge boladı. Búgingi kúnde muzeyde 100 mıńǵa jaqın eksponat bar bolıp, kitapxana bóliminde 10 mıńǵa jaqın kitap saqlanbaqda. Ulıwma aytqanda, xalqımızdıń mádeniyatı, milliyligi, kórkem ónerin tanıtıwda bul muzeydiń tutqan ornı ayrıqsha.

![Sahradaǵı Luvr haqqında sáwbet](/news/58/photo_2020-11-20_11-06-03.jpg)

![Sahradaǵı Luvr haqqında sáwbet](/news/58/photo_2020-11-20_11-06-04.jpg)

Ilaj juwmaǵında studentler ózlerin qızıqtırǵan sorawlarǵa juwap aldı.

**_ÓzMKÓMI Nókis filialı baspasóz xızmeti_**
