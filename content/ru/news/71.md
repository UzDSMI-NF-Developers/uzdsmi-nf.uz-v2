---
id: 71
title: 'Eki xalıq ruwxın birlestirgen "Iyman"'
date: '2020-11-27'
featuredImage: '/news/71/photo_2020-11-27_10-12-09.jpg'
description: 'Ózbek Milliy Akademiyalıq drama teatrı jámaati, Ózbekstan hám Qaraqalpaqstan xalq artisti, teatr direktorı Yodgor Sadiev basshılıǵında Ózbekstan xalq artisti Yoqub Ahmedov, Lola Eltoeva, Dilnoza Kubaeva, Rano Yarasheva hám basqa bir qatar aktyor-aktrisalar Nókis qalasına keldi'
---

# Eki xalıq ruwxın birlestirgen "Iyman"

Ózbek Milliy Akademiyalıq drama teatrı jámaati, Ózbekstan hám Qaraqalpaqstan xalq artisti, teatr direktorı Yodgor Sadiev basshılıǵında Ózbekstan xalq artisti Yoqub Ahmedov, Lola Eltoeva, Dilnoza Kubaeva, Rano Yarasheva hám basqa bir qatar aktyor-aktrisalar Nókis qalasına keldi.

![](/news/71/photo_2020-11-27_10-12-08.jpg)

Dóretiwshilik sapar dawamında Ózbek Milliy Akademiyalıq drama teatrı jámaati hám Berdaq atındaǵı Qaraqalpaq mámleketlik Akademiyalıq muzikalı teatr jámaati menen birgelikte sahnalastırılǵan «Iyman» hám «Ójetler» spektaklleri tamashagóyler itibarına usınılmaqta. Dóretpeler eki xalıq teatr jámaatinıń birgeliktegi dóretpesi sıpatında qaraqalpaq hám ózbek tilinde sahnalastırılǵan. 

Jaqında filialımızdıń professor-oqıtıwshıları hám student-jasları eki ullı teatrdıń birgeliktegi dóretiwshilik jumıslarınıń ajarlı kórinisi bolǵan «Iyman» spektaklin tamasha etiwge bardı.

>Aytıp ótiw orınlı, bul sahnalıq shıǵarma oǵada sheberlik penen sahnalastırılǵan, - deydi filialdıń jaslar menen islesiw, Ruwxıylıq hám aǵartıwshılıq bѳlimi metodisti T.Dawletmuratov. Haqıyqatında da, aktyorlıq sheberliginiń joqarı dárejede sáwlelendiriliwi, ásirese, hám qaraqalpaq tilinde hám ózbek tilinde bir waqıttıń ózinde qaharmanlardıń ishki keshirmeleri hám tuyǵı-sezimleriniń beriliwi hár qanday tamashagóyde úlken tásir qaldırarı anıq. Birgeliktegi bunday iygilikli baslamalar ele de dawam etedi dep oylaymız.

Spektakl jıynalǵanlarda úlken tásir qaldırdı.

**_ÓzMKÓMI Nókis filialı baspasóz xızmeti_**
