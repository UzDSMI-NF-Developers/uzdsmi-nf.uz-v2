---
id: 57
title: 'Jańa Ózbekstan- jańasha kóz-qaras'
date: '2020-11-18'
featuredImage: '/news/57/photo_2020-11-17_18-03-33.jpg'
description: '«Jańa Ózbekstan- jańasha kóz-qaras» atamasındaǵı ilajlar sheńberinde náwbettegi ushrasıw Nókis rayonı «Samanbay» APJ aymaǵındaǵı 19-sanlı ulıwma orta bilim beriw mektebinde ótkerildi'
---

# Jańa Ózbekstan- jańasha kóz-qaras

«Jańa Ózbekstan- jańasha kóz-qaras» atamasındaǵı ilajlar sheńberinde náwbettegi ushrasıw Nókis rayonı «Samanbay» APJ aymaǵındaǵı 19-sanlı ulıwma orta bilim beriw mektebinde ótkerildi.

Ilajǵa Ózbekstan hám Qaraqalpaqstan xalıq artisti M.Abduqunduzov, Ózbekstan hám Qaraqalpaqstan xalıq artisti, «Nihol» sıylıǵı laureatı, «Shuxrat» medalı iyesi J.Pıyazov, Ózbekstanda xızmet kórsetken artist O.Qosımbetov, Ózbekstan Jazıwshılar Awqamı aǵzası Ya.Ajimov, NMPI «Mektepke shekemgi tárbiya hám defektologiya» kafedrası p.i.k. docent A.Bekimbetova, Ózbekstan Mámleketlik kórkem-óner hám mádeniyat institutı Nókis filialı ruwxıylıq hám aǵartıwshılıq bólimi baslıǵı O.Qıdırniyazova hám usı instituttıń aǵa oqıtıwshısı, «Nihol» sıylıǵı laureatı L.Muxammetdinova, Estrada qosıqshısı M.Mubarekov hám basqa tanıqlı shayır, dóretiwshi insanlar qatnastı. Bayanatshılar Respublikamızda búgingi kúndegi jańalanıwlar, rawajlanǵan mámleketler qatarına qosılıw ushın alıp barılıp atırgan jumıslar hám búgingi kúnde hár bir tarawǵa qaratılıp atırǵan itibarlarǵa toqtalıp ótti.

![Jańa Ózbekstan- jańasha kóz-qaras](/news/57/photo_2020-11-17_18-03-36.jpg)

Ilaj dawamında «Bes baslama» sheńberinde mádeniy, sport, kompyuter sawatxanlıǵı, kitapxanlıq hám qol-ónerine arnalǵan kórgizbe hám tańlawlar ótkerildi.

![Jańa Ózbekstan- jańasha kóz-qaras](/news/57/photo_2020-11-17_18-03-37.jpg)

Sonday-aq, ilaj shólkemlestiriwshileri hám miymanlardıń koncert baǵdarlaması hám qızıqlı vitorinaları menen kóterińki ruwhta ótkerildi.

![Jańa Ózbekstan- jańasha kóz-qaras](/news/57/photo_2020-11-17_18-32-58.jpg)

Sonıń menen birge usı kúni awıl aymaǵındaǵı kem támiyinlengen, mayıplıǵı bolǵan shańaraqlardıń halınan xabar alınıp, azıq-awqatlıq zatlar tarqatıldı.

[Derek](http://nukus.rk.uz/?p=5163)

**_ÓzMKÓMI Nókis filialı baspasóz xızmeti_**
