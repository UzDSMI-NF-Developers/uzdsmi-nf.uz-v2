---
id: 40
title: 'Началась "Неделя знакомств"'
date: '2020-10-13'
featuredImage: '/news/40/IMG_0702-min.jpg'
description: '12 октября в Нукусском филиале Узбекского государственного института искусств и культуры и во всех ВУЗах республики началась "Неделя знакомств" для абитуриентов, поступивших в этом году'
---

# Началась "Неделя знакомств"

12-oktyabr kúni ÓzMKÓMI Nókis filialında Respublikamızdaǵı barlıq joqarı oqıw orınları sıyaqlı bıyılǵı jılı qabıl etilgen abiturientler ushın "Tanısıw hápteligi" baslandı.

Házirgi waqıtta filialımızda bakalavriat tálim jónelislerine qabıl etilgen studentler "Tanısıw hápteligi" sabaq proceslerinde qatnasıp joqarı oqıw ornı hám oqıw procesi boyınsha keńnen túsinik alıp atır.

Sabaqlar sanitar-epidemiyalogiyalıq qáwipsizlikti támiynlegen túrde shólkemlestirilmekte hám studentlerdiń dene temperaturaları ólshenip, tiyisli tártipte dizenfekciyalawǵa ámel etilmekte.

Sabaqlar dawamında studentlerge filial tariyxı, adminstraciyası, professor-oqıtıwshılar, zárúr bolǵan maǵlıwmatlar, sonday-aq, aralıqtan oqıtıw plaktformasına kiriw, ZOOM programmasınan paydalanıw, moodle sistemasınan paydalanıw sıyaqlı oqıw procesine tiyisli maǵlıwmatlar beriliwi jobalastırılǵan bolıp, studentlerdi tolıq túrde onlayn oqıw procesine tayarlaw názerde tutılǵan.

**_ÓzMKÓMI Nókis filialı baspasóz xızmeti_**
