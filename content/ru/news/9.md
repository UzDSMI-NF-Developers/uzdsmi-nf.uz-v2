---
id: 9
title: 'Qayir-saqawatliliq – xalqimizdiń aǵla paziyleti'
date: '2020-06-27'
featuredImage: '/news/9/91023901.jpg'
description: 'Xalqımızdıń járdemge mútáj qatlamların qollap-quwatlaw maqsetinde "Saqawat hám járdem" ulıwma xalıqlıq háreketi'
---

# Qayir-saqawatliliq – xalqimizdiń aǵla paziyleti

Ózbekstan Respublikası Prezidenti Shavkat Mirziyoev usı jıldıń 20-aprel kúni xalıqtı sociallıq qorǵaw hám qurılıs jáne infrastruktura tarmaqlarınıń jumısı máselelerine baǵıshlap ótkerilgen videoselektor májilisinde búgingi sınawlı kúnlerdi bastan keshirip atırǵan xalqımızdıń járdemge mútáj qatlamların qollap-quwatlaw maqsetinde **"Saqawat hám járdem"** ulıwma xalıqlıq háreketin jolǵa qoyıw baslamasın alǵa qoyǵan edi. Prezidentimizdiń bul iygilikli baslaması xalqımız hám keń jámiyetshilik tárepinen qızǵın qollap-quwatlanbaqta. Haqıyqatında da Ramazan ayında járdemge mútáj shańaraqlardıń hal-jaǵdayınan xabar alıw, olarǵa qayır-saqawat kórsetiw – xalqımızdıń aǵla pazıyletlerinen sanaladı. Bunday iygilikli islerdi búgingidey sınawlı kúnlerde ámelge asırıw hár birimiz ushın hám parız, hám qarız esaplanadı.

Mámleketimiz basshısı videoselektor májilisinde **"Jaqsılıqtıń sawǵası – tek jaqsılıq bolıp esaplanadı"**, dep atap ótti. Álbette, kem támiyinlengen hám járdemge mútáj insanlarǵa jaqsılıq etiw, qayır-saqawatlı hám sawaplı islerdi islew – milliy qádiriyatlarımızdıń tiykarǵı belgisi sanaladı.
