---
id: 4
title: 'Ózbek kinoaktyorlari studentler menen ushirasti'
date: '2020-06-27'
featuredImage: '/news/4/photo_2020-02-17_10-48-35.jpg'
description: 'Film rejissyorı hám aktyorları Ózbekstan mámleketlik kórkem óner hám mádeniyat institutı Nókis filialında professor-oqıtıwshılar hám student-jaslardıń qatnasında ushırasıw ótkerdi'
---

# Ózbek kinoaktyorlari studentler menen ushirasti

Usı jıl 15-fevral kúni Qaraqalpaq mámleketlik jas tamashagóyler teatrında rejissyor _D. Masaidov_ tárepinen súwretke alınǵan **"Kўqon shamoli"** fil'miniń prem'erası bolıp ótti.

Dáslep fil'm rejissyorı hám aktyorları Ózbekstan mámleketlik kórkem óner hám mádeniyat institutı Nókis filialında professor-oqıtıwshılar hám student-jaslardıń qatnasında ushırasıw ótkerdi.

Onda fil'm rejissyorı _Dilmurod Maksaidov_, prodyuser _Maxmud Erkabaev_, aktyorlar _Ilxom Berdiev_, _Rayxon Asadova_, _Charos Mamadalieva_ qatnastı.

Ushrasıwdan maqset jaslardı prem'era waqtında barıp tamasha etiw hám tájriybe arttırıw bolıp esaplanadı. Sonday-aq bul ushrasıw filial student jaslarına sheberlik sabaǵı boldı.

![Ózbek kinoaktyorlari studentler menen ushirasti](/news/4/photo_2020-02-17_10-48-38.jpg)

Miymanǵa kelgen rejissyor hám aktyorlardan filial studentleri kóplegen maǵlıwmatlarǵa iye boldı. Olar ózleriniń kino alıw sırların hám aktyor, aktrisalardı kino qahramanlarına mas qılıp qalay tańlap alıwların da aytıp ótti. Kino alıwda nelerge kóp itibar beriw kerek, hár bir zattı kózden qashırmaw kerek ekenligin túsindirip ótti. Filial studentleri ózlerine kerekli sorawlarǵa anıq juwaplar aldı. Ushrasıw sońında miymanlar filial student jaslarınıń talantlı ekenligin hám kózleri janıp turǵanlıǵın ayttı. Keleshekte olardan xalıq súygen aktyorlar jetilisip shıǵıwına isenim bildirdi.
