---
id: 19
title: 'Balalar quwanishqa bólendi'
date: '2020-07-10'
featuredImage: '/post-default.jpg'
description: 'Kino xám televidenie rejissurlıǵı kánigeligi 1-baskısh studentleri 1-sanlı Mehriybanlıq úyinde koncert baǵdarlamasın ótkerdi'
---

# Balalar quwanishqa bólendi

Prezidentimizdiń bes áhmiyetli baslaması boyınsha **"Jaslar menen islesiwdi nátiyjeli shólkemlestiriw, mádeniyat xám kórkem ónerge kızıǵıwshılıǵın arttırıw mexanizmin jetilistiriw"** maqsetinde Ózbekstan mámleketlik kórkem óner xám mádeniyat institutı Nókis filialı Kino xám televidenie rejissurlıǵı kánigeligi 1-baskısh studentleri 1-sanlı Mehriybanlıq úyinde koncert baǵdarlamasın ótkerdi. Koncertte studentler ózleriniń tayarlap kelgen koncert nomerleri menen Mehribanlıq úyindegi balalardı quwanıshǵa bóledi. Olar ózleriniń milly ayaq oyınları, estrada qosıqları, kewil ashar oyınları, sahnalıq kórinisleri hám pontomimoları menen sahnaǵa shıqtı. Keshede balalarǵa xár túrli sawǵalar berildi. Ótkerilgen keshe joqarı kóterińki ruwhda bolıp ótti.

Óz gezeginde, mehribanlıq úyi tárbiyalanıwshıları da ózleriniń sahnalıq onerlerin kórsetip berdi. Balalardıń kórkem ónerge qızıǵўshılıǵı joqarı ekenligi bizlerdi quwandırdı. Sonıń menen birge, filial jasları olardıń kórkem óner tarawındaǵı jetiskenlikleri menen tanıstı. Balalardıń talapshańlıǵı hám izlenўsheńligin kórgen miymanlar keleshekte jaqsı nátiyjelerge erisip, elimizge múnásip perzent bolıwına tilekleslik bildirdi. Keshe sońında oqıwshı jaslar xám mehriybanlıq úyi direktorı _S. Mehailovna_ student jaslarǵa aldaǵı oqıwlarında tasqın tabıslar tilep minnetdarshılıq bildirdi.
