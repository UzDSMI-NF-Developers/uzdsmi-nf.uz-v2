---
id: 30
title: '"Teńizdi kútip" filmi'
date: '2020-09-29'
featuredImage: '/news/30/waiting-for-the-sea.jpg'
description: 'Moynaqta súwretke alınǵan "Teńizdi kútip" filmi dún’ya kinofestivallarında 2 nominaciya boyınsha jeńimpaz boldı.'
---

# "Teńizdi kútip" filmi

Nyu-Yorkli kinorejissyor George Itzhak Moynaq rayonında súwretke alınǵan "Teńizdi kútip" qısqa metrajlı hújjetli fil’mi "Moscow Shorts International Film Festival" hamde "Long Story Shorts International Film Festival" festivallarında "Eń jaqsı hújjetli fil’m" hám "Eń jaqsı operatorlıq jumısı" nominaciyalarında jeńimpaz boldı.

<iframe title="vimeo-player" src="https://player.vimeo.com/video/403508520" width="640" height="270" frameborder="0" allowfullscreen></iframe>

Sonıń menen birge, bul fil'm basqa bir qansha xalıkaralıq kinofestivallarda túrli nominaciyalarda qatnasqan.

"Teńizdi kútip" fil'minde mámlekettiń elektron hámde xalıq muzikası Aral teńiziniń ayanıshlı táǵdiri menen baylanısıp ketkenligin kóriwimizge boladı.

Hújjetli fil'm dúnyanıń 8 kinofestivalında túrli nominaciyalarda qatnasıp, "Eń jaqsı hújjetli fil’m" hám "Eń jaqsı operatorlıq jumısı" nominaciyalarına múnásip dep tabıldı.

Keleside rejissyor bul fil’mdi kinodóretiwshilerdiń keń jámiyetshiligi bolǵan Ullı Britaniya hám Germaniyada kórsetiwdi hám Oraylıq Aziyaǵa esiklerdi ashıwdı rejelestirmekte.

[Derek](https://t.me/joinchat/AAAAAEXFelNPjnyp8LeTBg)
