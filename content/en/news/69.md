---
id: 69
title: 'Senator jaslar menen pikirlesti'
date: '2020-11-25'
featuredImage: '/news/69/IMG_1422-min.jpg'
description: 'Usı jılı 25-noyabr kúni Ózbekstan Respublikası Oliy Majlis Senatınıń Jaslar, mádeniyat hám sport máseleleri komiteti baslıǵı, senator Baxtiёr Sayfullaev hám Ózbekstan jaslar agentligi Qaraqalpaqstan Respublikası basqarması baslıǵı, Senator Abatbay Daniyarov ham bir qatar jámiyetlik shólkem wákilleri Ózbekstan mámleketlik kórkem óner hám mádeniyat institutı Nókis filialında professor-oqıtıwshılar hám student-jaslar menen ushırastı'
---

# Senator jaslar menen pikirlesti

Usı jılı 25-noyabr kúni Ózbekstan Respublikası Oliy Majlis Senatınıń Jaslar, mádeniyat hám sport máseleleri komiteti baslıǵı, senator Baxtiёr Sayfullaev hám Ózbekstan jaslar agentligi Qaraqalpaqstan Respublikası basqarması baslıǵı, Senator Abatbay Daniyarov ham bir qatar jámiyetlik shólkem wákilleri Ózbekstan mámleketlik kórkem óner hám mádeniyat institutı Nókis filialında professor-oqıtıwshılar hám student-jaslar menen ushırastı.

![Senator jaslar menen pikirlesti](/news/69/IMG_1370-min.jpg)

![Senator jaslar menen pikirlesti](/news/69/IMG_1361-min.jpg)

Ilajda senator B.Sayfullaev sonǵı jılları elimizde alıp barılıp atırǵan keń kólemli reformalar, keyingi úsh jılda Respublikamızda ámelge asırıwǵa qaratılǵan Prezidentimizdiń «2020-2023-jılları Qaraqalpaqstan Respublikasın kompleksli sociallıq-ekonomikalıq rawajlandırıw ilajları haqqında»ǵı qararınıń mazmun-áhmiyeti, sonday-aq, jaslarǵa baylanıslı mámleketlik siyasattıń turmısımızdan keń orın alıwı, mádeniyat hám kórkem óner tarawın rawajlandırıw, milliy mádeniy hám ruwxıy miyraslarımızdı saqlaw boyınsha alıp barılıp atırǵan jumıslarǵa ayrıqsha toqtap ótti.

Bunnan soń, Senator A.Daniyarov jaslardıń kórkem óner hám mádeniyat tarawına bolǵan qızıǵıwshılıǵın arttırıw, olardı qollap quwatlaw, Prezidentimiz tárepinen turmısımızǵa engizilgen bes áhmiyetli baslama sheńberindegi ilajlarǵa keńnen tartıw boyınsha pikir-usınısların bildirdi. 

>-Student-jaslardıń senat aǵzaları menen ushrasıwı olarda úlken tásirler qaldırdı, - deydi jaslar menen islesiw, ruwxıy hám aǵartıwshılıq bólimi baslıǵı O.Kdırniyazova. – Onda student jaslar ózleriniń kórkem ónerge bolǵan qızıǵıwshılıǵı hám umtılısları haqqında ortaqlastı.  

![Senator jaslar menen pikirlesti](/news/69/IMG_1392-min.jpg)

![Senator jaslar menen pikirlesti](/news/69/IMG_1402-min.jpg)

![Senator jaslar menen pikirlesti](/news/69/IMG_1422-min.jpg)

Ilaj dawamında student-jaslar ózlerin qızıqtırǵan sorawlarǵa juwap aldı.

Ushırasıwda Qaraqalpaqstan Respublikası Mádeniyat ministri Q.Turdıev qatnastı.

**_ÓzMKÓMI Nókis filialı baspasóz xızmeti_**
