---
id: 3
title: 'Jaslardiń pikirleri tińlandi'
date: '2020-06-27'
featuredImage: '/news/3/photo_2020-01-28_05-54-53.jpg'
description: 'Ashıq-aydın sóylesiw tárizinde bolıp ótken ushırasıwda jaslar ózleriniń pikir-usınısların bildirdi. Ilaj sońında jaslardıń pikir-usınısları tiykarında aldaǵı wazıypalar belgilep alındı.'
---

# Jaslardiń pikirleri tińlandi

Kópshilikke málim, 2019-jıldıń 27-dekabr sánesinde Prezidentimiz _Sh. Mirziyoev_ Muhammed al-Xorezmiy atındaǵı mektepte jaslar menen ushırasıw ótkergen edi. Videokonferenciya tárizinde ótkerilgen májilisti mámleketimizdiń barlıq aymaqlarındaǵı jaslar baqlap bardı.

Usı jıl 27-yanvar' kúni Ózbekstan mámleketlik kórkem óner hám mádeniyat institutı Nókis filialında májiliste belgilengen wazıypalardı úgit-násiyatlawǵa qaratılǵan ushırasıw bolıp ótti. Oǵan professor-oqıtıwshılar hám student jaslar qatnastı.

Ilajda filiial direktorı _P. Paluaniyazov_ sózge shıǵıp, Prezidentimizdiń jaslar menen ushırasıwında atap ótilgen máselelerdiń mazmun-áhmiyetine ayrıqsha toqtap ótti.

![](/news/3/photo_2020-01-28_05-55-50.jpg)

Bunnań soń, filialdıń baslanǵısh shólkem jetekshisi _J. Berdimuratov_ shıǵıp sóylep, 2019-jıl dawamında Prezidentimizdiń bes áhmiyetli baslaması sheńberinde júrgizilgen jumıslar hám jaslardıń qolǵa kirgizgen tabısların maqtanısh penen tilge aldı.

Ashıq-aydın sóylesiw tárizinde bolıp ótken ushırasıwda jaslar ózleriniń pikir-usınısların bildirdi. Ilaj sońında jaslardıń pikir-usınısları tiykarında aldaǵı wazıypalar belgilep alındı.
