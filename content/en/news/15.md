---
id: 15
title: 'Qısqı reyting juwmaqlaw jumısları qızǵın dawam etpekte'
date: '2020-07-10'
featuredImage: '/news/15/star-rating-770x433-1.jpg'
description: 'Qaraqalpaqstan Respublikası boylap joqarı oqıw orınlarında qısqı juwmaqlaw jumısları baslandı'
---

# Qısqı reyting juwmaqlaw jumısları qızǵın dawam etpekte

Qaraqalpaqstan Respublikası boylap joqarı oqıw orınlarında qısqı juwmaqlaw jumısları baslandı. Solardıń ishinde Ózbekstan mámleketlik kórkem óner hám mádeniyat institutı Nókis filialında **"Rejissura hám aktyor sheberligi"** kafedrası 3-kurs **"Drama teatr rejissyorlıǵı"** bóliminiń 2019-2020 oqıw jılındaǵı **"Aktyorlıq sheberligi"** páninen usı jıldıń 21-yanvardan qısqı reyting juwmaqlaw jumısları baslandı.

Bunda, 3-kurs studentlerine berilgen Sofokl **"Shax Edip"** (tragediya)sın sahnalastırdı. Sahnaǵa shıǵıp oynaǵan rolleri teatrdaǵı aktyor hám aktrisalardan kem bolǵan joq desem qátelespimen. Sebebi rolge kirisip jan-táni menen obrazlarǵa kirip sol adam bolıp ómir súre aldı.

Tragediyada **"Shax Edip"**-tiń ómirindegi qayǵılı kúnlerin hám qátelikleri arqasında kóplegen biygúna adamlardıń dunyadan kóz jumıwına sebepshi boladı. Sol sebepli óz jaqınları dushpanına aylanadı.

**"Shax Edip"** tragediyasın sheberlik penen tamashagóylerge túsinikli etip jetkerip bergeni ushın filial prafessor-oqıtıwshılarınan maqtawlar esitti. Qalaberdi kurstıń kórkemlik jaqtan basshısı A.Qudaynazarov hám pán oqıtıwshısı A.Zamatdinovqa da kóp raxmetler ayttı. Qısqı reyting juwmaqlaw jumısları dawam etip atır.
