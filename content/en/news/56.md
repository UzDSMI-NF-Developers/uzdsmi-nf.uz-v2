---
id: 56
title: 'Attestaciya hám mámleketlik akkreditaciyadan ótkeriw tártibi túsindirildi'
date: '2020-11-17'
featuredImage: '/news/56/image_2020-11-17_10-29-26-min.png'
description: 'Ózbekstan Respublikası Ministrler Kabinetiniń 2019-jıl 7-iyundaǵı «Mámleketlik bilimlendiriw mákemeleri hám mámleketlik emes bilimlendiriw mákemelerin attestaciyadan hám mámleketlik akkreditaciyadan ótkeriw tártibin jetilistiriw haqqında»ǵı qararına muwapıq seminar shólkemlestirildi'
---

# Attestaciya hám mámleketlik akkreditaciyadan ótkeriw tártibi túsindirildi

Ózbekstan mámleketlik kórkem óner hám mádeniyat institutı Nókis filialında Ózbekstan Respublikası Ministrler Kabinetiniń 2019-jıl 7-iyundaǵı «Mámleketlik bilimlendiriw mákemeleri hám mámleketlik emes bilimlendiriw mákemelerin attestaciyadan hám mámleketlik akkreditaciyadan ótkeriw tártibin jetilistiriw haqqında»ǵı qararına muwapıq, filialdıń ishki bahalaw procesin sapalı shólkemlestiriw hám oǵan tayarlıq kóriw, attestaciya hám mámleketlik akkreditaciyadan ótkeriw tártibin túsindiriw boyınsha seminar shólkemlestirildi.

![Attestaciya hám mámleketlik akkreditaciyadan ótkeriw tártibi túsindirildi](/news/56/image_2020-11-17_10-29-26-min.png)

Seminardı filialdıń Bilimlendiriw sapasın qadaǵalaw bólimi baslıǵı Q.Qalekeev ashtı hám alıp bardı. Oǵan ilimiy isler hám innovaciyalar boyınsha direktor orınbasarı N.Xamidov, kafedra baslıqları, filialdıń professor-oqıtıwshıları qatnastı. 

![Attestaciya hám mámleketlik akkreditaciyadan ótkeriw tártibi túsindirildi](/news/56/image_2020-11-17_10-48-02-min.png)

Ótkerilgen ilajda “Bilimlendiriw mákemelerin attestaciyadan ótkeriw faktorların tastıyıqlaw haqqında”ǵı qarardıń mánis mazmunı, qarar orınlanıwın támiynlew boyınsha shólkemlestiriliwi tiyis bolǵan jumıslar, attestaciya hám mámleketlik akkreditaciyadan ótkeriw boyınsha keńnen túsinik berildi.

Ilaj juwmaǵında jıynalǵanlar ózlerin qızıqtırǵan sorawlarǵa juwap aldı.

**_ÓzMKÓMI Nókis filialı baspasóz xızmeti_**
